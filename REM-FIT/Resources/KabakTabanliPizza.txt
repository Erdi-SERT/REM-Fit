MALZEMELER (2 Porsiyon)
Taban için:

1 adet kabak (rendelenmiş)
1 yemek kaşığı yulaf unu veya kepeği
1 tutam kuru kekik
1 adet yumurta
Tuz, Karabiber
Sos için:

2-3 adet doğranmış domates
2 diş sarımsak
Yarım yemek kaşığı domates salçası
2-3 yaprak fesleğen
Tuz, Karabiber
1 yemek kaşığı zeytinyağı
Üzeri için:

50 gram mozzerella ya da light kaşar
8-10 adet dilimlenmiş zeytin
4 adet cherry domates (1 bütün, diğerleri ortadan yarım kesilmiş)
3-4 yaprak fesleğen
YAPILIŞI:
Taban için:

Rendelenmiş kabakların suyunu sıkarak derin bir kaba alıyoruz.
Üzerine kalan taban malzemesi ekliyerek hamur hazırlıyoruz.
22-23 cm çapında krep tavasını tereyağ ile yağlıyoruz.
Karışımı tavanın ortasına dökürek kaşığın tersi ile eşit kalınlıkta yayıyoruz.
Ocak üzerine aldıktan sonra tava ısıncaya kadar yüksek ateşte daha sonra kısık ateşte hamur tavayı bırakıncaya kadar tutuyoruz.
Rengi kızarıp çıtır oluncaya kadar kızartıyoruz.
Sos için:

Bir tencerede sarımsakları soteliyoruz.
Salça ekledikten sonra kokusu çıkana kadar kavuruyoruz.
Domates, tuz ve karabiber ilave edip suyunu çekene kadar pişiriyoruz.
Fesleğeni de ekledikten sonra rondodan geçiriyoruz.
(Sos ne kadar güzel olursa pizza o derece lezzetli olacaktır!)
Pizzanın Hazırlanması:

Hazırlanan pizza tabanını ısıya dayanıklı bir pizza altlığına alıyoruz.
Üzerlerine eşit şekilde domates sos sürüyoruz.
Fesleğen ve dilim zeytin de ekledikten sonra 1 bütün cherry domates tam ortaya, diğerlerini eşit aralıklarla kenarlara sıralıyoruz.
Üzerine Peynir serperek 180 derece fırında 10-15 dakika pişiriyoruz.
Dilimleyerek sıcak servis yapıyoruz.
Hem sağlıklı, hem lezzetli, hem de doyurucu pizzanın 1 porsiyonu (yarısı) sadece 210 kalori!